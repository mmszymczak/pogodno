<div class="container">

  <div>
    <acme-navbar creation-date="main.creationDate"></acme-navbar>
  </div>

  <div class="container">
  <div class="jumbotron">
<p style="text-align: justify;">
  <strong>
     &nbsp;
    <img style="display: block; margin-left: auto; margin-right: auto;" src="/assets/images/pogodno.png" />
  </strong>
<p style="text-align: justify;">
  Od 1997 r. w Hufcu Szczecin-Pogodno wydawana jest gazeta hufca - "pogodno.exe". Każdego roku Komenda Hufca wydaje 3-4 numer&oacute;w pisma.&nbsp;O pierwszych latach funkcjonowania gazety, w artykule "Fenomen exe" (exe vol. 9) pisze Michał Borun:
</p>
<p style="text-align: justify;">
  Pogodno.exe powstało w czasie, kiedy od korporacyjnej estetyki ważniejsze dla nas było artystyczne wyżycie. I chociaż wszystko było możliwe - każdy układ, każdy kr&oacute;j czcionki, pismo było dobrze rozpoznawalne na pierwszy rzut oka.
</p>
<p style="text-align: justify;">
  pogodno.exe było pismem fenomenalnym. Nie piszę tego dlatego, że byłem jego redaktorem naczelnym - brak redaktora naczelnego był bowiem właśnie jednym z fenomen&oacute;w pisma.
</p>
<p style="text-align: justify;">
  <br />
   Redagowanie pisma hufca zleciła mi Komisja Stopni Instruktorskich, w trakcie otwierania mojej pr&oacute;by podharcmistrzowskiej, jesienią 1996. I to zadanie mojej pr&oacute;by najbardziej przydało się hufcowi. W projekcie pr&oacute;by zaplanowałem tylko przygotować fragmenty "Skautingu dla chłopc&oacute;w", jako cykl artykuł&oacute;w do mającej powstać gazety. KSI podejrzewała jednak, niebezpodstawnie, że za jaki czas m&oacute;głbym zechcieć zmienić to zadanie, jeśli gazeta nie powstanie. Abym m&oacute;gł wydać "Skauting dla chłopc&oacute;w", musiała powstać gazeta, a żeby tego dopilnować, KSI postanowiła obarczyć mnie odpowiedzialnością za utworzenie pisma. I rzeczywiście pismo powstało i mogłem w nim, zgodnie z pierwotnym zamiarem, opublikować wyciąg z Baden Powella.
</p>
<p style="text-align: justify;">
  Redakcję nazwaliśmy "Pogodną Egzekutywą Wydawniczą". Zaczęliśmy śmiało, wprowadzając większy format, niż to było w zwyczaju, intrygującą nazwę i formę segregatorową - numer miał składać się z luźnych kartek z dziurkami, włożonych w okładkę A3, złamaną na p&oacute;ł. Był to eksperyment dość awangardowy, w tej formie ukazywały się w&oacute;wczas dodatki metodyczne do "Na Tropie", ale nigdy nie spotkaliśmy całego pisma, kt&oacute;re by tak wyglądało. Czas świetności podobnych segregator&oacute;w sprzedawanych w kioskach r&oacute;wnież jeszcze nie nadszedł. Taka forma pogodno.exe miała umożliwić:
  <br />
   - łatwy skład (jeden artykuł na stronie lub kartce, pismo można wydać bez względu na ilość kartek),
  <br />
   - szybki wgląd do mageriał&oacute;w archiwalnych wg. klucza tematycznego, nie tylko chronologicznie,
  <br />
   - zachowanie pierwotnej formy pisma przez cały czas jego wydawania,
  <br />
   - wykorzystanie powierzchni okładki jako osobnej całości, tak merytorycznej, jak artystycznej (plakat).
</p>
<p style="text-align: justify;">
  Nad wyborem i przygotowaniem okładek pracowaliśmy starannie, stanowiły ważny znak rozpoznawczy pisma, nasz manifest, a często to sam ciekawy pomysł na okładkę był motorem prac nad całym numerem. Pismo wydawaliśmy na duże imprezy, nadając numerowi datę i nazwę pobliskiego święta.
</p>
<p style="text-align: justify;">
  Działy pisma kojarzono dobrze w hufcu, jak np. "Szermierka" (p&oacute;źniej "exe.com.bat") - potyczki na gorące tematy w hufcu (na to naprawdę wszyscy czekali!), "Prezentacje" aktywnych środowisk w hufcu, "Herbaciarnia" - nasz duchowy, artystyczny, starszoharcerski (czyt. wędrowniczy) azyl, "Innym" - dział o służbie, ideałach oraz "Odkurzone", prezentujące minione wydarzenia. Numer otwierał "Magiel", w kt&oacute;rym prezentowano ogłoszenia z hufca oraz ironiczny często komentarza bieżących wydarzeń.
</p>
<p style="text-align: justify;">
  Do dnia dzisiejszego pismo wydawane jest wg powyższych zasad.
</p>

  </div>
     <documents-list></documents-list>
</div>

  <div>
    <acme-footer></acme-footer>
  </div>
</div>
